<!DOCTYPE html>
<html lang="en">
<head>
    <meta charset="UTF-8">
    <title>rehberlik</title>
</head>
<body>
<h3>İkinci Öğretim Nedir ?</h3>
<p>
Özellikle tercih döneminde sık sık karşılaşılan ikinci öğretim kelimesi bazı üniversitelerde önlisans ve lisans ve yüksek lisans eğitimlerinin örgün öğretim saatleri dışında genellikle akşam üstü saatlerde eğitim verildiğini de belirtmek için kullanılır.
</p><p>
Bildiğiniz üzere üniversitelerde ki eğitim sabah saatlerinde başlayıp genellikle akşam 5’e kadar sürmekte. Fakat bazı üniversiteler bu saatlerin dışında da akşamda eğitim verebiliyor. Bu eğitimi verdiklerini de vurgulamak için akşam dersleri için ikinci öğretim kelimesi kullanılıyor. Hem puan olarak biraz daha düşük olması hem de çalışacak öğrenciler için uygun olması ikinci öğretime ilgiyi fazlası ile arttırmıştır.
</p><p><b>Örgün ve İkinci Öğretimin Karşılaştırması
</b></p><p>
Her şeyden önce akşam okula gidersiniz. Bu genellikle saat 17.00’dan sonra olur.
Çalışmak isterseniz gündüz saatleriniz boş olacağı için daha rahat iş bulabilirsiniz.
Birinci öğretim ile aynı diplomaya sahip olursunuz.
Aynı hocalar tarafından ders verilir.
Diploma her iki öğretimde de aynıdır.
Ders sayıları aynıdır. Eğitim kalitesinden hiçbir fark yoktur.
Okula giriş çıkış saatleri farklıdır.
İkinci örgün yani öğretim de harç parası vardır ve her bölüme göre ücreti değişiklik gösterebilir.
İkinci öğretime göre genellikle puanları daha düşüktür. Bazı üniversite ve bölümlerde daha yüksek olabiliyor.
İkinci Öğretimin Dezavantajları?
</p><p>
En büyük sıkıntı harç parasıdır. İkinci öğretimler mecburu olarak her dönem harç parası yatırır. Ancak bu para en fazla yıllık 1000-1200 tl arasında abartılı olmayan makul bir rakamdır.
Okula akşam gittiğiniz için bazı üniversitelerde ulaşım sıkıntı olabilir.
Okul etkinlikleri gündüz olacağı için çoğunlukla ekstra etkinlik içinde okula gitmek zorunda kalırsınız.
Örgün ile ikinci örgün arasında ki en belirgin fark harç parasıdır. Bunun dışında akşam derslerin işlenmesi de diğer bir fark.
</p><p>
İÖ hakkında en çok sorulanları cevaplayalım.
</p><p><b>
Soru 1: İkinci örgün okuyan öğrenciler burs/kredi alabilir mi?
</b></p><p>
İnternet üzerinde en çok bu konu hakkında yanlış bilgi veriliyor. Birinci örgün veya ikinci örgün fark etmeksizin her iki eğitim türünde de burs alınabilir. Yani ikinci öğretim olmanız burs almanıza engel değildir.
</p><p><b>
Soru 2: İkinci örgün okuyan öğrenciler Kredi Ve Yurtlar kurumunda kalabilir mi?
</b></p><p>
Birinci soru ile cevap aynı. Kredi Ve Yurtlar kurumunda hiçbir şekilde ikinci örgün ile birinci örgünü ayıran koşul bulunmuyor. Bu yüzden bu iki durumda da gönlünüzü ferah tutabilirsiniz.
</p><p><b>
Soru 3: İkinci öğretimde okuyan öğrenciler neden harç parası veriyor ?
</b></p><p>
İkinci öğretim öğrencilerinin dersleri mesai saati dışında olduğu için öğretim görevlileri ekstra mesai parası alıyor. Hal böyle olunca ekstra masraflar sebebi ile öğrencilerden dönem başı harç parası alınıyor.
</p><p><b>
Soru 4: Her üniversitede ve her bölümde ikinci örgün eğitim var mı?
</b></p><p>
Maalesef her üniversite ve her bölümde ikinci öğretim yok. Bu durum tamamen üniversite ile alakalı bu yüzden hangi üniversitede ikinci öğretim olduğunu ÖSYM tercih kılavuzundan veya üniversitenin sitesinden öğrenebilirsiniz.
</p><p><b>
Soru 5: İkinci öğretimde eğitim gören öğrenci birinci öğretime yatay geçiş yapabilir mi?
</b></p><p>
İkinci öğretim diploma programlarından başarı bakımından bulunduğu sınıfın ilk yüzde onuna girerek bir üst sınıfa geçen öğrenciler birinci öğretim diploma programlarına kontenjan dahilinde yatay geçiş yapabilirler.
</p><p>
Dikkat: detaylar için YÖK’ün yatay geçiş yönetmeliğine ve geçiş yapılacak üniversitenin geçiş yönetmeliklerine bakınız.
</p><p><b>
Soru 6: İkinci örgüne kayıt yaptırsam da birinci öğretim derslerine girebilir miyim?
</b></p><p>
Bu sorunun cevabı tamamen hocanızın inisiyatifine kalmış. Yani eğer hocanız birinci örgün öğrencileri ile derse girmenizi kabul ederse girebilirsiniz. Ayrıca tam tersi durumda mümkün.
</p><p><b>
Soru 7:  İkinci öğretimin ders saatleri kaç ile kaç arası?
</b></p><p>
Bu durum okuldan okula değişmekte olsa da genellikle saat 5’te başlayıp okula göre bitiş saatleri değişiklik göstermektedir.
</p><p><b>
Soru 8: İkinci örgün mü okumalıyım birinci örgün mü?
</b></p><p>
Bu soru tamamen bulunduğunuz durum ile alakalı. İkinci örgün ile birinci örgün arasında ki farklıklar ve ortak yönleri detaylıca belirttik.
</p><p>
Bundan sonra karar sizin.
</p><p>
Fakat kesin bilmeniz gerekenler arasında ikinci örgün ile birinci örgün arasında kesinlikle diploma farkı yoktur ve kredi/burs alırken herhangi bir sorun çıkmaz.
</p>
</body>
</html>