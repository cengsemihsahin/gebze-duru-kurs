<!DOCTYPE html>
<html lang="en">
<head>
    <meta charset="UTF-8">
    <title>rehberlik</title>
</head>
<body>
<h3>Uzaktan Öğretim Nedir?</h3>
<p>

Uzaktan eğitim, fiziksel olarak öğrencilerin bulundukları yerlerde olmasını gerektirmeksizin, teknolojinin imkânlarından yararlanılarak, öğrenci ve öğretmenlerin bir internet ortamında eşzamanlı ya da eşzamanlı olmadan değişik şekillerde ders işledikleri, planlı bir öğretim şeklidir.
</p><p>
Açık öğretim ile karıştırmamak gerekir, kıyaslamak gerekirse 1 hatta 2 versiyon üstü olarak görebiliriz.
</p><p><b>
Avantajları:</b>
</p><p>
– Öğrenci Merkezlidir.
</p><p>
– Öğrenciye fırsat eşitliği sunar. Fiziksel engelli öğrencilere eğitim olanağı sağlar. Coğrafi ve bölgesel engelleri ortadan kaldırır.
</p><p>
– Geleneksel eğitimden yararlanamayan kişiler için idealdir.
</p><p>
– Çalışan kişilerin öğrenimlerine devam edebilmesini sağlar.
</p><p>
– Kişinin kendi öğrenme hızında öğrenim görmesine imkan sağlar.
</p><p>
– Bilgiye hızlı ve kolay bir şekilde erişme imkanı sağlar.
</p><p>
– Yüzyüze eğitimde gereken ulaşım, barınma, konaklama, beslenme gibi ek harcamaları ortadan kaldırır.
</p><p>
– Öğretim elemanlarıyla etkileşimli ve dinamik bir öğrenme süreci yaşatır.
</p><p>
– Zaman ve mekândan bağımsız olması yönüyle öğrencilerin eğitim ortamına internet erişimi olan herhangi bir yerden 7/24 erişim olanağı sağlar.
</p><p>
-Diploması örgün öğretim diplomasından farklı değildir yanı haklara ve iş imkanlarına sahiptirler.
</p><p>
-AÖF’den farkı ise ders anlatan ve soru sorabileceğiniz hocalarınızın olması demektir ki hiç de azımsanacak bir fark değildir.
</p><p><b>
Dezavantajları:</b>
</p><p>
Açık Öğretim ve Uzaktan Eğitim arasındaki fark: Uzaktan Eğitimde derslerin Canlı Ders olarak yapılmasıdır.
</p><p>
Açık Öğretim ve Uzaktan Eğitim arasındaki benzerlik ve farklılıklar nelerdir?
</p><p>
Açık öğretim ve uzaktan eğitimde, okula bizzat gelmeden derslerle ilgili dokümanlara online (çevrimiçi) olarak ulaşabilir; zaman ve mekân sınırlaması olmaksızın derslerinizi takip edebilirsiniz. Açık öğretim ve uzaktan eğitimde öğrenciler, akademisyenler tarafından hazırlanan ders notları (pdf), sunular (ppt), videolar (mp4), oluşan ders materyallerini kullanarak sınavlarına hazırlanabilmektedir. Ders materyallerindeki çeşitlilik, öğrencilerimizin görsel ve işitsel zekâlarına hitap etmekte ve ilgili konuları kavramalarını çabuklaştırmaktadır.
</p><p>
Uzaktan eğitimde, açık öğretimden farklı olarak hafta içi akşam daha önceden belirlenen saatlerde online etkileşimli canlı dersler yapılmaktadır (Dersler bir yarıyıl döneminde 14 hafta boyunca her hafta yapılmaktadır). Bu derslerde öğretim elemanı, kamera karşısında ilgili haftanın konusunu öğrencilere canlı olarak aktarırken öğrenciler de ders ile ilgili her türlü soruyu yazılı ya da sesli olarak dersin öğretim elemanına sorabilmektedir.
</p><p>
Birçok üniversitede uzaktan eğitim yapan programlar bulunmaktadır hem 2 yıllık hem de 4 yıllık.
</p><p>
AÖF gibi sadece 3 üniversite ile kısıtlı değil. Bu yüzden burada tüm programları yayınlamamız mümkün değil.
</p><p>
Ancak internette ilgilendiğiniz üniversite adı ve uzaktan eğitim yazarak detaylı ve güncel bilgilere ulaşabilirsiniz.
</p><p>
Örneğin:
</p><p>
http://uzem.cbu.edu.tr
</p><p>
http://auzef.istanbul.edu.tr/
</p><p>
https://ue.nevsehir.edu.tr/
</p><p>
http://uzaktanegitim.ege.edu.tr/
</p><p>
https://www.marmara.edu.tr/akademik/egitim-merkezleri/uzaktan-egitim-merkezi/
</p><p>
http://uzem.ankara.edu.tr/index.php/tr/
</p><p>
Ayrıca uzaktan eğitimde sadece ön lisans ve lisans bölümleri değil yüksek lisans bölümleri de bulunmakta. Çalışma hayatına atıldığı halde eğitimden kopamayan öğrenciler için ideal.
</p>
</body>
</html>